Filiis Core psalmus cantici fundamenta eius in montibus
sanctis. Diligit Dominus portas Sion super omnia tabernacula Iacob. Gloriosa dicta sunt de te civitas Dei diapsalma. Memor ero Raab et Babylonis scientibus me ecce alienigenae
et Tyrus et populus Aethiopum hii fuerunt illic. Numquid Sion dicet homo et homo natus est in ea et ipse
fundavit eam Altissimus. Dominus narrabit in scriptura populorum et principum horum
qui fuerunt in ea diapsalma. Sicut laetantium omnium habitatio in te.