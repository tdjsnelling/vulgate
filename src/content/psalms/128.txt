Canticum graduum saepe expugnaverunt me a iuventute mea
dicat nunc Israhel. Saepe expugnaverunt me a iuventute mea etenim non
potuerunt mihi. Supra dorsum meum fabricabantur peccatores prolongaverunt
iniquitatem suam. Dominus iustus concidet cervices peccatorum. Confundantur et convertantur retrorsum omnes qui oderunt
Sion. Fiant sicut faenum tectorum quod priusquam evellatur
exaruit. De quo non implevit manum suam qui metit et sinum suum qui
manipulos colligit. Et non dixerunt qui praeteribant benedictio Domini super
vos benediximus vobis in nomine Domini.